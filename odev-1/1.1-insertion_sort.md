## Insertion sort
Proje 1 
[22,27,16,2,18,6] -> Insertion Sort (Derste anlatılan insertion sorta göre hazırlanmıştır, asıl ismi selection sorttur ancak ders harici bilgi eklememek adına insertion sort adı kullanılmıştır.)

Yukarı verilen dizinin sort türüne göre aşamalarını yazınız.
> Insertion sort metoduna göre dizideki en küçük sayıyı bulup ilk sıraya yazmamız, ilk sıradaki sayıyı da en küçük sayıyı aldığımız konuma götürmemiz gerekmektedir. Bu açıklama sonucu ilk adımımız "2" sayısını almak ve "22" nin yerine yazmak olacaktır. Devamında "22" sayısını, "2" yi aldığımız yere götürmemiz gerekir. Özetle:
1- "2" yi ilk sıraya ve "22" yi "2"nin yerine koy. [2,27,16,22,18,6]
2- Kalan beş veri içerisindeki en küçük sayı "6" olduğu için bu sayıya da aynı işlemi uyguluyoruz: [2,6,16,22,18,27]
3- Kalan dört veriyi değerlendiriyoruz ve "16" nın sırasının değişmediğini fark ediyoruz çünkü sıradaki en küçük sayımız "16" oluyor: [2,6,16,22,18,27]
4- Kalan üç veriyi değerlendirmeye geçiyoruz: [2,6,16,18,22,27] 
5- Bu aşamada son iki verimizin de anlık konumunun sıralama açısından doğru olduğunu kolaylıkla görüyor ve işlemimizin sonucuna erişmiş oluyoruz:
[2,6,16,18,22,27]

Big-O gösterimini yazınız.
>"n" elemanımız olduğunu varsaydığımızda en küçük sayıyı bulmak için tüm elemanları (n) kontrol etmemiz gerekir ve sonrasında en küçük elemanı en başa yazarız. Artık sıradaki küçük sayıyı bulmak için en küçük verimiz hariç tüm verilere (n-1) bakarız. İşlem sonunda (n*(n+1)/2)den sonucumuzu O(n^2) buluruz. 

Time Complexity: 
Average case: Aradığımız sayının ortada olması, Worst case: Aradığımız sayının sonda olması, Best case: Aradığımız sayının dizinin en başında olması.
Dizi sıralandıktan sonra 18 sayısı hangi case kapsamına girer? Yazınız.
>Average case 


[7,3,5,8,2,9,4,15,6] dizisinin Insertion Sort'a göre ilk 4 adımını yazınız.
> [2,3,5,8,7,9,4,15,6]
> [2,3,5,8,7,9,4,15,6]
> [2,3,4,8,7,9,5,15,6]
> [2,3,4,5,7,9,8,15,6]
